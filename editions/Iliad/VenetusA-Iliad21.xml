<?xml version="1.0" encoding="UTF-8"?>
<?xml-stylesheet type="text/css" href="../css/tei-scholia.css"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
schematypens="http://purl.oclc.org/dsdl/schematron"?>
<!DOCTYPE TEI PUBLIC "-//TEI P5//DTD Main Document Type//EN" "http://www.tei-c.org/release/xml/tei/custom/schema/dtd/tei_all.dtd">


<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iliad</title>
        <editor>James Garry</editor>
        <editor>Claude Hanley</editor>
      </titleStmt>
      <publicationStmt>
        <p>Unpublished edition of the Venetus A manuscript for the Homer Multitext project</p>
      </publicationStmt>
      <sourceDesc>
        <p>Edited directly from photography of the manuscript</p>
      </sourceDesc>
    </fileDesc>
  </teiHeader>
  <text>
    <body>
      <div n="21">
        <l n="1"> Ἂλλ᾽ ὅτε δὴ πόρον ἰξον ἐυρρεῖος ποταμοῖο</l>
        <l n="2">Ξάνθου δινήεντος. ὃν ἀθάνατος τέκετο <persName n="urn:cite:hmt:pers.pers8"
            >Ζεὺς</persName>,</l>
        <l n="3">ἔνθα διατμήξας. τοὺς μὲν πεδίον δ’ ἐδίωκε</l>
        <l n="4">πρὸς πόλιν. ᾗ περ <rs type="ethnic" n="urn:cite:hmt:place.place96">Ἀχαιοὶ</rs>
          ἀτυζόμενοι φοβέοντο</l>
        <l n="5">ἤματι τῷ προτέρῳ, ὅτ’ ἐμαίνετο φαίδιμος <persName n="urn:cite:hmt:pers.pers172"
            >Ἕκτωρ</persName>.</l>
        <l n="6">τῇ ρ᾽ οἵ γε προχέοντο πεφυζότες· ἠέρα δ᾽ <persName n="urn:cite:hmt:pers.pers116"
            >Ἥρη</persName></l>
        <l n="7">πίτνα πρόσθε βαθεῖαν ἐρυκέμεν· ἡμίσεες δὲ</l>
        <l n="8">ἐς ποταμὸν εἰλεῦντο βαθύρροον ἀργυροδίνην·</l>
        <l n="9">ἐν δ᾽ ἔπεσον μεγάλῳ πατάγῳ. βράχε δ᾽ αἰπὰ ῥέεθρα,</l>
        <l n="10">ὄχθαι δ᾽ ἀμφι περὶ μεγάλ᾽ ἴαχον· οἳ δ᾽ ἀλαλητῷ</l>
        <l n="11">ἔννεον ἔνθα καὶ ἔνθα ἑλισσόμενοι περὶ δίνας·</l>
        <l n="12">ὡς δ᾽ ὅθ᾽ ὑπὸ ῥιπῆς πυρὸς. ἀκρίδες ἠερέθονται</l>
        <l n="13">φευγέμεναι ποταμὸν δὲ· τὸ δὲ φλέγει ἀκάματον πῦρ</l>
        <l n="14">ὄρμενον ἐξαίφνης· ταὶ δὲ πτώσσουσι καθ᾽ ὕδωρ.</l>
        <l n="15">ὡς ὑπ᾽ <persName n="urn:cite:hmt:pers.pers1">Ἀχιλλῆος</persName>. Ξάνθου
          βαθυδινήεντος</l>
        <l n="16">πλῆτο ῥόος κελάδων ἐπιμὶξ ἵππων τὲ καὶ ἀνδρῶν·</l>
        <l n="17">αὐτὰρ ὃ διογενὴς δόρυ μὲν λίπεν αὐτοῦ ἐπ᾽ ὄχθῃ</l>
        <l n="18">κεκλιμένον μυρίκῃσιν· ὃ δ᾽ έσθορε δαίμονι ἶσος·</l>
        <l n="19">φάσγανον οἶον ἔχων, κακὰ δὲ φρεσὶ μήδετο ἔργα·</l>
        <l n="20">τύπτε δ᾽ ἐπιστροφάδην· τῶν δὲ στόνος ὤρνυτ᾽ ἀεικὴς</l>
        <l n="21">ἄορι θεινομένων. ἐρυθαίνετο δ᾽ αἵματι ὕδωρ·</l>
        <l n="22">ὡς δ᾽ ὑπο δελφῖνος μεγακήτεος ἰ̈χθύες ἄλλοι</l>
        <l n="23">φεύγοντες. πιμπλᾶσι μυχοὺς λιμένος εὐόρμου,</l>
        <l n="24">δειδιότες. μάλα γάρ τε κατεσθίει ὅν κε λάβῃσιν·</l>
        <l n="25">ὣς Τρῶες ποταμοῖο κατὰ δινοῖο ῥέεθρα</l>
        <l n="26">πτῶσσον ὑπὸ κρημνούς· ὃ δ᾽ ἐπεὶ κάμε χεῖρας ἐναίρων.</l>
        <l n="27">ζωοὺς ἐκ ποταμοῖο δυώδεκα λέξατο κούρους</l>
        <l n="28">ποινὴν <persName n="urn:cite:hmt:pers.pers158">Πατρόκλοιο Μενοιτιάδαο</persName>
          θανόντος·</l>
        <l n="29">τοὺς ἐξῆγε θύραζε τεθηπότας ἠΰτε νεβρούς·</l>
        <l n="30">δῆσε δ᾽ ὀπίσσω χεῖρας ἐϋτμήτοισιν ϊμᾶσι</l>
        <l n="31">τοὺς αὐτοὶ φορέεσκον ἐπὶ στρεπτοῖσι χιτῶσι·</l>
        <l n="32">δῶκε δ᾽ ἑταίροισιν κατάγειν κοίλας ἐπὶ νῆας·</l>
        <l n="33">αὐτὰρ, ὁ ἀψ, ἐπόρουσε δαϊζέμεναι μενεαίνων·</l>
        <l n="34">ἔνθ᾽ υἱεῖ <persName n="urn:cite:hmt:pers.pers145">Πριάμοιο συνήντετο
            Δαρδανίδᾱο</persName></l>
        <l n="35">ἐκ ποταμοῦ φεύγοντι <persName n="urn:cite:hmt:pers.pers140">Λυκάονι</persName>·
          τόν ῥά ποτ᾽ αὐτὸς</l>
        <l n="36">ἦγε λαβὼν ἐκ πατρὸς ἀλῳῆς οὐκ ἐθέλοντα</l>
        <l n="37">ἐννύχιος προμολὼν. ὁ δ᾽ ἐρινεὸν ὀξέϊ χαλκῷ</l>
        <l n="38">τάμνε, νέους ὄρπηκας· ἵ̈ν᾽ ἅρματος ἄντυγες εἶεν·</l>
        <l n="39">τῷ δ᾽ ὰρ ἀνώϊστον κακὸν ἤλυθε δῖος <persName n="urn:cite:hmt:pers.pers1"
            >Ἀχιλλεύς</persName>·</l>
        <l n="40">καὶ τότε μέν μιν <placeName n="urn:cite:hmt:place.place69">Λῆμνον</placeName>
          ἐϋκτιμένην ἐπέρασσε</l>
        <l n="41">νηυσὶν ἄγων ἀτὰρ υἱὸς ᾿<persName n="urn:cite:hmt:pers.pers406">Ἰήσονος</persName>,
          ὦνον ἔδωκε·</l>
        <l n="42">κεῖθεν δὲ ξεῖνός μιν ἐλύσατο, πολλὰ δ᾽ ἔδωκεν</l>
        <l n="43"><rs type="ethnic" n="urn:cite:hmt:place.place201">Ἴ̈μβριος</rs>
          <persName n="urn:cite:hmt:pers.pers170">Ἠετίων</persName>, πέμψεν δ᾽ ἐς δῖαν <placeName
            n="urn:cite:hmt:place.place124">Ἀρίσβην</placeName>·</l>
        <l n="44">ἔνθεν ὑπὲκ προφυγὼ̀ν πατρώϊον ΐκετο δῶμα·</l>
        <l n="45">ἕνδεκα δ᾽ ἤματα θυμὸν ἐτέρπετο, οἷσι φίλοισιν</l>
        <l n="46">ἐλθὼν ἐκ <placeName n="urn:cite:hmt:place.place69">Λήμνοιο</placeName>· δυωδεκάτῃ
          δέ μιν αὖτις</l>
        <l n="47">χερσὶν <persName n="urn:cite:hmt:pers.pers1">Ἀχιλλῆος</persName> θεὸς ἔμβαλεν. ὅς
          μιν ἔμελλε</l>
        <l n="48">πέμψειν εἰς <placeName n="urn:cite:hmt:place.place67">Ἀΐδᾱο</placeName> καὶ οὐκ
          ἐθέλοντα νέεσθαι·</l>
        <l n="49">τὸν δ᾽ ὡς οὖν ἐνόησε ποδάρκης δῖος <persName n="urn:cite:hmt:pers.pers1"
            >Ἀχιλλεὺς</persName>.</l>
        <l n="50">γυμνὸν ἄτερ κόρυθός τε καὶ ἀσπίδος. οὐδ᾽ ἔχεν ἔγχος.</l>
        <l n="51">ἀλλὰ τὰ μέν ῥ᾽ ἀπὸ πάντα χαμαὶ βάλε. τεῖρε γὰρ ἱ̈δρὼς</l>
        <l n="52">φεύγοντ᾽ ἐκ ποταμοῦ. κάματος δ᾽ ὑπὸ γούνατ᾽ ἐδάμνα·</l>
        <l n="53">ὀχθήσας δ᾽ ἄρα εἶπε πρὸς ὃν μεγαλήτορα θυμόν·</l>
        <l n="54">ὢ πόποι· ῆ μέγα θαῦμα τόδ᾽ ὀφθαλμοῖσιν ὁρῶμαι·</l>
        <l n="55">ῆ μάλα δὴ <rs type="ethnic" n="urn:cite:hmt:place.place6">Τρῶες</rs> μεγαλήτορες. οὕς περ ἔπεφνον.</l>
        <l n="56">αὖτις ἀναστήσονται ὑπο ζόφου ἠερόεντος·</l>
        <l n="57">οἷον δὴ καὶ ὅδ᾽ ῆλθε φυγὼν ὑπο νηλεὲς ῆμαρ.</l>
        <l n="58"><placeName n="urn:cite:hmt:place.place69">Λῆμνον</placeName> ἐς ἠγαθέην πεπερημένος. οὐδέ μιν ἔσχε</l>
        <l n="59">πόντος ἁλὸς πολιῆς. ὃ πολεῖς ἀέκοντας ἐρύκει·</l>
        <l n="60">ἀλλ᾽ ἄγε δὴ καὶ δουρὸς ἀκωκῆς ἡμετέροιο</l>
        <l n="61">γεύσεται. ὄφρα ἴ̈δωμαι ἐνι φρεσὶν. ἠδὲ δαείω,</l>
        <l n="62">ἢ ἂρ ὁμῶς καὶ κεῖθεν ἐλεύσεται. ἤ μιν ἐρύξει</l>
        <l n="63">γῆ φυσίζοος. ἥ τε κατὰ κρατερόν περ ἐρύκει.</l>
        <l n="64">ὡς ώρμαινε μένων· ὁ δέ οἱ σχεδὸν ἦλθε, τεθηπὼς.</l>
        <l n="64">γούνων ἅψασθαι μεμαὼς. περὶ δ᾽ ήθελε θυμῷ</l>
        <l n="65">ἐκφυγέειν θάνατόν τε κακὸν καὶ κῆρα μέλαιναν·</l>
        <l n="66">ἤτοι ὁ μὲν δόρυ μακρὸν ἀνέσχετο δῖος <persName n="urn:cite:hmt:pers.pers1">Ἀχιλλεὺς</persName></l>
        <l n="67">οὐτάμεναι μεμαὼς, ὁ δ᾽ ὑπέδραμε καὶ λάβε γούνων</l>
        <l n="68">κύψας. ἐγχείη δ᾽ ἂρ ὑπὲρ νώτου ἐνι γαίῃ</l>
        <l n="69">έστη ἱ̈εμένη χροὸς, άμεναι ἀνδρομέοιο·</l>
        <l n="70">αὐτὰρ ὃ, τῇ ἑτέρῃ μὲν ἑλὼν ἐλλίσσετο γούνων.</l>
        <l n="71">τῇ δ᾽ ἑτέρῃ ἔχεν ἔγχος ἀκαχμένον. οὐδὲ μεθίει·</l>
        <l n="72">καί μιν φωνήσας, ἔπεα πτερόεντα προσηύδα·</l>
        <l n="73">γουνοῦμαί σ᾽ <persName n="urn:cite:hmt:pers.pers1">Ἀχιλεῦ</persName>. σὺ δέ μ᾽ αἴδεο. καί μ᾽ ἐλέησον·</l>
        <l n="74">ἀντί τοι εἰμ᾽ ἰ̈κέτᾱο διοτρεφὲς αἰδοίοιο·</l>
        <l n="75">πὰρ γὰρ σοὶ πρώτῳ πασάμην Δημήτερος ἀκτὴν</l>
        <l n="76">ἤματι τῷ ὅτε μ᾽ εἷλες ἐϋκτιμένῃ ἐν ἀλωῇ,</l>
        <l n="77">καί μ᾽ ἐπέρασσας ἄνευθεν ἄγων πατρός τε φίλων τε</l>
        <l n="78">Λῆμνον ἐς ἠγαθέην, ἑκατόμβοιον δέ τοι ἦλφον.</l>
        <l n="79">νῦν δὲ λύμην τρὶς τόσσα πορών: ἠὼς δέ μοί ἐστιν</l>
        <l n="80">ἥδε δυωδεκάτη, ὅτ᾽ ἐς Ἴλιον εἰλήλουθα</l>
        <l n="81">πολλὰ παθών: νῦν αὖ με τεῇς ἐν χερσὶν ἔθηκε</l>
        <l n="82">μοῖρ᾽ ὀλοή: μέλλω που ἀπεχθέσθαι Διὶ πατρί,</l>
        <l n="83">ὅς με σοὶ αὖτις δῶκε: μινυνθάδιον δέ με μήτηρ</l>
        <l n="84">γείνατο Λαοθόη θυγάτηρ Ἄλταο γέροντος</l>
        <l n="85">Ἄλτεω, ὃς Λελέγεσσι φιλοπτολέμοισιν ἀνάσσει</l>
        <l n="86">Πήδασον αἰπήεσσαν ἔχων ἐπὶ Σατνιόεντι.</l>
        <l n="87">τοῦ δ᾽ ἔχε θυγατέρα Πρίαμος, πολλὰς δὲ καὶ ἄλλας:</l>
        <l n="88">τῆς δὲ δύω γενόμεσθα, σὺ δ᾽ ἄμφω δειροτομήσεις,</l>
        <l n="89">ἤτοι τὸν πρώτοισι μετὰ πρυλέεσσι δάμασσας</l>
        <l n="90">ἀντίθεον Πολύδωρον, ἐπεὶ βάλες ὀξέϊ δουρί:</l>
        <l n="91">νῦν δὲ δὴ ἐνθάδ᾽ ἐμοὶ κακὸν ἔσσεται: οὐ γὰρ ὀΐω</l>
        <l n="92">σὰς χεῖρας φεύξεσθαι, ἐπεί ῥ᾽ ἐπέλασσέ γε δαίμων.</l>
        <l n="93">ἄλλο δέ τοι ἐρέω, σὺ δ᾽ ἐνὶ φρεσὶ βάλλεο σῇσι:</l>
        <l n="94">μή με κτεῖν᾽, ἐπεὶ οὐχ ὁμογάστριος Ἕκτορός εἰμι,</l>
        <l n="95">ὅς τοι ἑταῖρον ἔπεφνεν ἐνηέα τε κρατερόν τε.</l>
        <l n="96">λισσόμενος ἐπέεσσιν, ἀμείλικτον δ᾽ ὄπ᾽ ἄκουσε:</l>
        <l n="97">νήπιε μή μοι ἄποινα πιφαύσκεο μηδ᾽ ἀγόρευε:</l>
        <l n="98">πρὶν μὲν γὰρ Πάτροκλον ἐπισπεῖν αἴσιμον ἦμαρ</l>
        <l n="99">τόφρά τί μοι πεφιδέσθαι ἐνὶ φρεσὶ φίλτερον ἦεν</l>
        <l n="100">Τρώων, καὶ πολλοὺς ζωοὺς ἕλον ἠδ᾽ ἐπέρασσα:</l>
        <l n="101">νῦν δ᾽ οὐκ ἔσθ᾽ ὅς τις θάνατον φύγῃ ὅν κε θεός γε</l>
        <l n="102">Ἰλίου προπάροιθεν ἐμῇς ἐν χερσὶ βάλῃσι</l>
        <l n="103">καὶ πάντων Τρώων, περὶ δ᾽ αὖ Πριάμοιό γε παίδων.</l>
        <l n="104">ἀλλὰ φίλος θάνε καὶ σύ: τί ἦ ὀλοφύρεαι οὕτως;</l>
        <l n="105">κάτθανε καὶ Πάτροκλος, ὅ περ σέο πολλὸν ἀμείνων.</l>
        <l n="106">οὐχ ὁράᾳς οἷος καὶ ἐγὼ καλός τε μέγας τε;</l>
        <l n="107">πατρὸς δ᾽ εἴμ᾽ ἀγαθοῖο, θεὰ δέ με γείνατο μήτηρ:</l>
        <l n="108">ἀλλ᾽ ἔπι τοι καὶ ἐμοὶ θάνατος καὶ μοῖρα κραταιή:</l>
        <l n="109">ἔσσεται ἢ ἠὼς ἢ δείλη ἢ μέσον ἦμαρ</l>
        <l n="110">ὁππότε τις καὶ ἐμεῖο Ἄρῃ ἐκ θυμὸν ἕληται</l>
        <l n="111">ἢ ὅ γε δουρὶ βαλὼν ἢ ἀπὸ νευρῆφιν ὀϊστῷ.</l>
        <l n="112">ὣς φάτο, τοῦ δ᾽ αὐτοῦ λύτο γούνατα καὶ φίλον ἦτορ:</l>
        <l n="113">ἔγχος μέν ῥ᾽ ἀφέηκεν, ὃ δ᾽ ἕζετο χεῖρε πετάσσας</l>
        <l n="114">ἀμφοτέρας: Ἀχιλεὺς δὲ ἐρυσσάμενος ξίφος ὀξὺ</l>
        <l n="115">τύψε κατὰ κληῗδα παρ᾽ αὐχένα, πᾶν δέ οἱ εἴσω</l>
        <l n="116">δῦ ξίφος ἄμφηκες: ὃ δ᾽ ἄρα πρηνὴς ἐπὶ γαίῃ</l>
        <l n="117">κεῖτο ταθείς, ἐκ δ᾽ αἷμα μέλαν ῥέε, δεῦε δὲ γαῖαν.</l>
        <l n="118">τὸν δ᾽ Ἀχιλεὺς ποταμὸν δὲ λαβὼν ποδὸς ἧκε φέρεσθαι,</l>
        <l n="119">καί οἱ ἐπευχόμενος ἔπεα πτερόεντ᾽ ἀγόρευεν:</l>
        <l n="120">ἐνταυθοῖ νῦν κεῖσο μετ᾽ ἰχθύσιν, οἵ σ᾽ ὠτειλὴν</l>
        <l n="121">αἷμ᾽ ἀπολιχμήσονται ἀκηδέες: οὐδέ σε μήτηρ</l>
        <l n="122">ἐνθεμένη λεχέεσσι γοήσεται, ἀλλὰ Σκάμανδρος</l>
        <l n="123">οἴσει δινήεις εἴσω ἁλὸς εὐρέα κόλπον:</l>
        <l n="124">θρῴσκων τις κατὰ κῦμα μέλαιναν φρῖχ᾽ ὑπαΐξει</l>
        <l n="125">ἰχθύς, ὅς κε φάγῃσι Λυκάονος ἀργέτα δημόν.</l>
        <l n="126">φθείρεσθ᾽ εἰς ὅ κεν ἄστυ κιχείομεν Ἰλίου ἱρῆς</l>
        <l n="127">ὑμεῖς μὲν φεύγοντες, ἐγὼ δ᾽ ὄπιθεν κεραΐζων.</l>
        <l n="128">οὐδ᾽ ὑμῖν ποταμός περ ἐΰρροος ἀργυροδίνης</l>
        <l n="129">ἀρκέσει, ᾧ δὴ δηθὰ πολέας ἱερεύετε ταύρους,</l>
        <l n="130">ζωοὺς δ᾽ ἐν δίνῃσι καθίετε μώνυχας ἵππους.</l>
        <l n="131">ἀλλὰ καὶ ὧς ὀλέεσθε κακὸν μόρον, εἰς ὅ κε πάντες</l>
        <l n="132">τίσετε Πατρόκλοιο φόνον καὶ λοιγὸν Ἀχαιῶν,</l>
        <l n="133">οὓς ἐπὶ νηυσὶ θοῇσιν ἐπέφνετε νόσφιν ἐμεῖο.</l>
        <l n="134">ὣς ἄρ᾽ ἔφη, ποταμὸς δὲ χολώσατο κηρόθι μᾶλλον,</l>
        <l n="135">ὅρμηνεν δ᾽ ἀνὰ θυμὸν ὅπως παύσειε πόνοιο</l>
        <l n="136">δῖον Ἀχιλλῆα, Τρώεσσι δὲ λοιγὸν ἀλάλκοι.</l>
        <l n="137">τόφρα δὲ Πηλέος υἱὸς ἔχων δολιχόσκιον ἔγχος</l>
        <l n="138">Ἀστεροπαίῳ ἐπᾶλτο κατακτάμεναι μενεαίνων</l>
        <l n="139">υἱέϊ Πηλεγόνος: τὸν δ᾽ Ἀξιὸς εὐρυρέεθρος</l>
        <l n="140">γείνατο καὶ Περίβοια Ἀκεσσαμενοῖο θυγατρῶν</l>
        <l n="141">πρεσβυτάτη: τῇ γάρ ῥα μίγη ποταμὸς βαθυδίνης.</l>
        <l n="142">τῷ ῥ᾽ Ἀχιλεὺς ἐπόρουσεν, ὃ δ᾽ ἀντίος ἐκ ποταμοῖο</l>
        <l n="143">ἔστη ἔχων δύο δοῦρε: μένος δέ οἱ ἐν φρεσὶ θῆκε</l>
        <l n="144">Ξάνθος, ἐπεὶ κεχόλωτο δαϊκταμένων αἰζηῶν,</l>
        <l n="145">τοὺς Ἀχιλεὺς ἐδάϊζε κατὰ ῥόον οὐδ᾽ ἐλέαιρεν.</l>
        <l n="146">οἳ δ᾽ ὅτε δὴ σχεδὸν ἦσαν ἐπ᾽ ἀλλήλοισιν ἰόντες,</l>
        <l n="147">τὸν πρότερος προσέειπε ποδάρκης δῖος Ἀχιλλεύς:</l>
        <l n="148">τίς πόθεν εἰς ἀνδρῶν ὅ μευ ἔτλης ἀντίος ἐλθεῖν;</l>
        <l n="149">δυστήνων δέ τε παῖδες ἐμῷ μένει ἀντιόωσι.</l>
        <l n="150">τὸν δ᾽ αὖ Πηλεγόνος προσεφώνεε φαίδιμος υἱός:</l>
        <l n="151">Πηλεΐδη μεγάθυμε τί ἦ γενεὴν ἐρεείνεις;</l>
        <l n="152">εἴμ᾽ ἐκ Παιονίης ἐριβώλου τηλόθ᾽ ἐούσης</l>
        <l n="153">Παίονας ἄνδρας ἄγων δολιχεγχέας: ἥδε δέ μοι νῦν</l>
        <l n="154">ἠὼς ἑνδεκάτη ὅτε Ἴλιον εἰλήλουθα.</l>
        <l n="155">αὐτὰρ ἐμοὶ γενεὴ ἐξ Ἀξιοῦ εὐρὺ ῥέοντος</l>
        <l n="156">Ἀξιοῦ, ὃς κάλλιστον ὕδωρ ἐπὶ γαῖαν ἵησιν,</l>
        <l n="157">ὃς τέκε Πηλεγόνα κλυτὸν ἔγχεϊ: τὸν δ᾽ ἐμέ φασι</l>
        <l n="158">γείνασθαι: νῦν αὖτε μαχώμεθα φαίδιμ᾽ Ἀχιλλεῦ.</l>
        <l n="159">ὣς φάτ᾽ ἀπειλήσας, ὃ δ᾽ ἀνέσχετο δῖος Ἀχιλλεὺς</l>
        <l n="160">Πηλιάδα μελίην: ὃ δ᾽ ἁμαρτῇ δούρασιν ἀμφὶς</l>
        <l n="161">ἥρως Ἀστεροπαῖος, ἐπεὶ περιδέξιος ἦεν.</l>
        <l n="162">καί ῥ᾽ ἑτέρῳ μὲν δουρὶ σάκος βάλεν, οὐδὲ διὰ πρὸ</l>
        <l n="163">ῥῆξε σάκος: χρυσὸς γὰρ ἐρύκακε δῶρα θεοῖο:</l>
        <l n="164">τῷ δ᾽ ἑτέρῳ μιν πῆχυν ἐπιγράβδην βάλε χειρὸς</l>
        <l n="165">δεξιτερῆς, σύτο δ᾽ αἷμα κελαινεφές: ἣ δ᾽ ὑπὲρ αὐτοῦ</l>
        <l n="166">γαίῃ ἐνεστήρικτο λιλαιομένη χροὸς ἆσαι.</l>
        <l n="167">δεύτερος αὖτ᾽ Ἀχιλεὺς μελίην ἰθυπτίωνα</l>
        <l n="168">Ἀστεροπαίῳ ἐφῆκε κατακτάμεναι μενεαίνων.</l>
        <l n="169">καὶ τοῦ μέν ῥ᾽ ἀφάμαρτεν, ὃ δ᾽ ὑψηλὴν βάλεν ὄχθην,</l>
        <l n="170">μεσσοπαγὲς δ᾽ ἄρ᾽ ἔθηκε κατ᾽ ὄχθης μείλινον ἔγχος.</l>
        <l n="171">Πηλεΐδης δ᾽ ἄορ ὀξὺ ἐρυσσάμενος παρὰ μηροῦ</l>
        <l n="172">ἆλτ᾽ ἐπί οἱ μεμαώς: ὃ δ᾽ ἄρα μελίην Ἀχιλῆος</l>
        <l n="173">οὐ δύνατ᾽ ἐκ κρημνοῖο ἐρύσσαι χειρὶ παχείῃ.</l>
        <l n="174">τρὶς μέν μιν πελέμιξεν ἐρύσσασθαι μενεαίνων,</l>
        <l n="175">τρὶς δὲ μεθῆκε βίης: τὸ δὲ τέτρατον ἤθελε θυμῷ</l>
        <l n="176">ἆξαι ἐπιγνάμψας δόρυ μείλινον Αἰακίδαο,</l>
        <l n="177">ἀλλὰ πρὶν Ἀχιλεὺς σχεδὸν ἄορι θυμὸν ἀπηύρα.</l>
        <l n="178">γαστέρα γάρ μιν τύψε παρ᾽ ὀμφαλόν, ἐκ δ᾽ ἄρα πᾶσαι</l>
        <l n="179">χύντο χαμαὶ χολάδες: τὸν δὲ σκότος ὄσσε κάλυψεν</l>
        <l n="180">ἀσθμαίνοντ᾽: Ἀχιλεὺς δ᾽ ἄρ᾽ ἐνὶ στήθεσσιν ὀρούσας</l>
        <l n="181">τεύχεά τ᾽ ἐξενάριξε καὶ εὐχόμενος ἔπος ηὔδα:</l>
        <l n="182">κεῖσ᾽ οὕτως: χαλεπόν τοι ἐρισθενέος Κρονίωνος</l>
        <l n="183">παισὶν ἐριζέμεναι ποταμοῖό περ ἐκγεγαῶτι.</l>
        <l n="184">φῆσθα σὺ μὲν ποταμοῦ γένος ἔμμεναι εὐρὺ ῥέοντος,</l>
        <l n="185">αὐτὰρ ἐγὼ γενεὴν μεγάλου Διὸς εὔχομαι εἶναι.</l>
        <l n="186">τίκτέ μ᾽ ἀνὴρ πολλοῖσιν ἀνάσσων Μυρμιδόνεσσι</l>
        <l n="187">Πηλεὺς Αἰακίδης: ὃ δ᾽ ἄρ᾽ Αἰακὸς ἐκ Διὸς ἦεν.</l>
        <l n="188">τὼ κρείσσων μὲν Ζεὺς ποταμῶν ἁλιμυρηέντων,</l>
        <l n="189">κρείσσων αὖτε Διὸς γενεὴ ποταμοῖο τέτυκται.</l>
        <l n="190">καὶ γὰρ σοὶ ποταμός γε πάρα μέγας, εἰ δύναταί τι</l>
        <l n="191">χραισμεῖν: ἀλλ᾽ οὐκ ἔστι Διὶ Κρονίωνι μάχεσθαι,</l>
        <l n="192">τῷ οὐδὲ κρείων Ἀχελώϊος ἰσοφαρίζει,</l>
        <l n="193">οὐδὲ βαθυρρείταο μέγα σθένος Ὠκεανοῖο,</l>
        <l n="194">ἐξ οὗ περ πάντες ποταμοὶ καὶ πᾶσα θάλασσα</l>
        <l n="195">καὶ πᾶσαι κρῆναι καὶ φρείατα μακρὰ νάουσιν:</l>
        <l n="196">ἀλλὰ καὶ ὃς δείδοικε Διὸς μεγάλοιο κεραυνὸν</l>
        <l n="197">δεινήν τε βροντήν, ὅτ᾽ ἀπ᾽ οὐρανόθεν σμαραγήσῃ.</l>
        <l n="198">ἦ ῥα, καὶ ἐκ κρημνοῖο ἐρύσσατο χάλκεον ἔγχος,</l>
        <l n="199">τὸν δὲ κατ᾽ αὐτόθι λεῖπεν, ἐπεὶ φίλον ἦτορ ἀπηύρα,</l>
        <l n="200">κείμενον ἐν ψαμάθοισι, δίαινε δέ μιν μέλαν ὕδωρ.</l>
        <l n="201">τὸν μὲν ἄρ᾽ ἐγχέλυές τε καὶ ἰχθύες ἀμφεπένοντο</l>
        <l n="202">δημὸν ἐρεπτόμενοι ἐπινεφρίδιον κείροντες:</l>
        <l n="203">αὐτὰρ ὃ βῆ ῥ᾽ ἰέναι μετὰ Παίονας ἱπποκορυστάς,</l>
        <l n="204">οἵ ῥ᾽ ἔτι πὰρ ποταμὸν πεφοβήατο δινήεντα,</l>
        <l n="205">ὡς εἶδον τὸν ἄριστον ἐνὶ κρατερῇ ὑσμίνῃ</l>
        <l n="206">χέρσ᾽ ὕπο Πηλεΐδαο καὶ ἄορι ἶφι δαμέντα.</l>
        <l n="207">ἔνθ᾽ ἕλε Θερσίλοχόν τε Μύδωνά τε Ἀστύπυλόν τε</l>
        <l n="208">Μνῆσόν τε Θρασίον τε καὶ Αἴνιον ἠδ᾽ Ὀφελέστην:</l>
        <l n="209">καί νύ κ᾽ ἔτι πλέονας κτάνε Παίονας ὠκὺς Ἀχιλλεύς,</l>
        <l n="210">εἰ μὴ χωσάμενος προσέφη ποταμὸς βαθυδίνης</l>
        <l n="211">ἀνέρι εἰσάμενος, βαθέης δ᾽ ἐκ φθέγξατο δίνης:</l>
        <l n="212">ὦ Ἀχιλεῦ, περὶ μὲν κρατέεις, περὶ δ᾽ αἴσυλα ῥέζεις</l>
        <l n="213">ἀνδρῶν: αἰεὶ γάρ τοι ἀμύνουσιν θεοὶ αὐτοί.</l>
        <l n="214">εἴ τοι Τρῶας ἔδωκε Κρόνου παῖς πάντας ὀλέσσαι,</l>
        <l n="215">ἐξ ἐμέθεν γ᾽ ἐλάσας πεδίον κάτα μέρμερα ῥέζε:</l>
        <l n="216">πλήθει γὰρ δή μοι νεκύων ἐρατεινὰ ῥέεθρα,</l>
        <l n="217">οὐδέ τί πῃ δύναμαι προχέειν ῥόον εἰς ἅλα δῖαν</l>
        <l n="218">στεινόμενος νεκύεσσι, σὺ δὲ κτείνεις ἀϊδήλως.</l>
        <l n="219">ἀλλ᾽ ἄγε δὴ καὶ ἔασον: ἄγη μ᾽ ἔχει ὄρχαμε λαῶν.</l>
        <l n="220">τὸν δ᾽ ἀπαμειβόμενος προσέφη πόδας ὠκὺς Ἀχιλλεύς:</l>
        <l n="221">ἔσται ταῦτα Σκάμανδρε διοτρεφές, ὡς σὺ κελεύεις.</l>
        <l n="222">Τρῶας δ᾽ οὐ πρὶν λήξω ὑπερφιάλους ἐναρίζων,</l>
        <l n="223">πρὶν ἔλσαι κατὰ ἄστυ καὶ Ἕκτορι πειρηθῆναι</l>
        <l n="224">ἀντιβίην, ἤ κέν με δαμάσσεται, ἦ κεν ἐγὼ τόν.</l>
        <l n="225">ὣς εἰπὼν Τρώεσσιν ἐπέσσυτο δαίμονι ἶσος:</l>
        <l n="226">καὶ τότ᾽ Ἀπόλλωνα προσέφη ποταμὸς βαθυδίνης:</l>
        <l n="227">ὢ πόποι ἀργυρότοξε Διὸς τέκος οὐ σύ γε βουλὰς</l>
        <l n="228">εἰρύσαο Κρονίωνος, ὅ τοι μάλα πόλλ᾽ ἐπέτελλε</l>
        <l n="229">Τρωσὶ παρεστάμεναι καὶ ἀμύνειν, εἰς ὅ κεν ἔλθῃ</l>
        <l n="230">δείελος ὀψὲ δύων, σκιάσῃ δ᾽ ἐρίβωλον ἄρουραν.</l>
        <l n="231">ἦ, καὶ Ἀχιλλεὺς μὲν δουρικλυτὸς ἔνθορε μέσσῳ</l>
        <l n="232">κρημνοῦ ἀπαΐξας: ὃ δ᾽ ἐπέσσυτο οἴδματι θύων,</l>
        <l n="233">πάντα δ᾽ ὄρινε ῥέεθρα κυκώμενος, ὦσε δὲ νεκροὺς</l>
        <l n="234">πολλούς, οἵ ῥα κατ᾽ αὐτὸν ἅλις ἔσαν, οὓς κτάν᾽ Ἀχιλλεύς</l>
        <l n="235">τοὺς ἔκβαλλε θύραζε μεμυκὼς ἠΰτε ταῦρος</l>
        <l n="236">χέρσον δέ: ζωοὺς δὲ σάω κατὰ καλὰ ῥέεθρα,</l>
        <l n="237">κρύπτων ἐν δίνῃσι βαθείῃσιν μεγάλῃσι.</l>
        <l n="238">δεινὸν δ᾽ ἀμφ᾽ Ἀχιλῆα κυκώμενον ἵστατο κῦμα,</l>
        <l n="239">ὤθει δ᾽ ἐν σάκεϊ πίπτων ῥόος: οὐδὲ πόδεσσιν</l>
        <l n="240">εἶχε στηρίξασθαι: ὃ δὲ πτελέην ἕλε χερσὶν</l>
        <l n="241">εὐφυέα μεγάλην: ἣ δ᾽ ἐκ ῥιζῶν ἐριποῦσα</l>
        <l n="242">κρημνὸν ἅπαντα διῶσεν, ἐπέσχε δὲ καλὰ ῥέεθρα</l>
        <l n="243">ὄζοισιν πυκινοῖσι, γεφύρωσεν δέ μιν αὐτὸν</l>
        <l n="244">εἴσω πᾶσ᾽ ἐριποῦσ᾽: ὃ δ᾽ ἄρ᾽ ἐκ δίνης ἀνορούσας</l>
        <l n="245">ἤϊξεν πεδίοιο ποσὶ κραιπνοῖσι πέτεσθαι</l>
        <l n="246">δείσας: οὐδέ τ᾽ ἔληγε θεὸς μέγας, ὦρτο δ᾽ ἐπ᾽ αὐτῷ</l>
        <l n="247">ἀκροκελαινιόων, ἵνα μιν παύσειε πόνοιο</l>
        <l n="248">δῖον Ἀχιλλῆα, Τρώεσσι δὲ λοιγὸν ἀλάλκοι.</l>
        <l n="249">Πηλεΐδης δ᾽ ἀπόρουσεν ὅσον τ᾽ ἐπὶ δουρὸς ἐρωή,</l>
        <l n="250">αἰετοῦ οἴματ᾽ ἔχων μέλανος τοῦ θηρητῆρος,</l>
        <l n="251">ὅς θ᾽ ἅμα κάρτιστός τε καὶ ὤκιστος πετεηνῶν:</l>
        <l n="252">τῷ ἐϊκὼς ἤϊξεν, ἐπὶ στήθεσσι δὲ χαλκὸς</l>
        <l n="253">σμερδαλέον κονάβιζεν: ὕπαιθα δὲ τοῖο λιασθεὶς</l>
        <l n="254">φεῦγ᾽, ὃ δ᾽ ὄπισθε ῥέων ἕπετο μεγάλῳ ὀρυμαγδῷ.</l>
        <l n="255">ὡς δ᾽ ὅτ᾽ ἀνὴρ ὀχετηγὸς ἀπὸ κρήνης μελανύδρου</l>
        <l n="256">ἂμ φυτὰ καὶ κήπους ὕδατι ῥόον ἡγεμονεύῃ</l>
        <l n="257">χερσὶ μάκελλαν ἔχων, ἀμάρης ἐξ ἔχματα βάλλων:</l>
        <l n="258">τοῦ μέν τε προρέοντος ὑπὸ ψηφῖδες ἅπασαι</l>
        <l n="259">ὀχλεῦνται: τὸ δέ τ᾽ ὦκα κατειβόμενον κελαρύζει</l>
        <l n="260">χώρῳ ἔνι προαλεῖ, φθάνει δέ τε καὶ τὸν ἄγοντα:</l>
        <l n="261">ὣς αἰεὶ Ἀχιλῆα κιχήσατο κῦμα ῥόοιο</l>
        <l n="262">καὶ λαιψηρὸν ἐόντα: θεοὶ δέ τε φέρτεροι ἀνδρῶν.</l>
        <l n="263">ὁσσάκι δ᾽ ὁρμήσειε ποδάρκης δῖος Ἀχιλλεὺς</l>
        <l n="264">στῆναι ἐναντίβιον καὶ γνώμεναι εἴ μιν ἅπαντες</l>
        <l n="265">ἀθάνατοι φοβέουσι, τοὶ οὐρανὸν εὐρὺν ἔχουσι,</l>
        <l n="266">τοσσάκι μιν μέγα κῦμα διιπετέος ποταμοῖο</l>
        <l n="267">πλάζ᾽ ὤμους καθύπερθεν: ὃ δ᾽ ὑψόσε ποσσὶν ἐπήδα</l>
        <l n="268">θυμῷ ἀνιάζων: ποταμὸς δ᾽ ὑπὸ γούνατ᾽ ἐδάμνα</l>
        <l n="269">λάβρος ὕπαιθα ῥέων, κονίην δ᾽ ὑπέρεπτε ποδοῖιν.</l>
        <l n="270">Πηλεΐδης δ᾽ ᾤμωξεν ἰδὼν εἰς οὐρανὸν εὐρύν:</l>
        <l n="271">Ζεῦ πάτερ ὡς οὔ τίς με θεῶν ἐλεεινὸν ὑπέστη</l>
        <l n="272">ἐκ ποταμοῖο σαῶσαι: ἔπειτα δὲ καί τι πάθοιμι.</l>
        <l n="273">ἄλλος δ᾽ οὔ τις μοι τόσον αἴτιος Οὐρανιώνων,</l>
        <l n="274">ἀλλὰ φίλη μήτηρ, ἥ με ψεύδεσσιν ἔθελγεν:</l>
        <l n="275">ἥ μ᾽ ἔφατο Τρώων ὑπὸ τείχεϊ θωρηκτάων</l>
        <l n="276">λαιψηροῖς ὀλέεσθαι Ἀπόλλωνος βελέεσσιν.</l>
        <l n="277">ὥς μ᾽ ὄφελ᾽ Ἕκτωρ κτεῖναι ὃς ἐνθάδε γ᾽ ἔτραφ᾽ ἄριστος:</l>
        <l n="278">τώ κ᾽ ἀγαθὸς μὲν ἔπεφν᾽, ἀγαθὸν δέ κεν ἐξενάριξε:</l>
        <l n="279">νῦν δέ με λευγαλέῳ θανάτῳ εἵμαρτο ἁλῶναι</l>
        <l n="280">ἐρχθέντ᾽ ἐν μεγάλῳ ποταμῷ ὡς παῖδα συφορβόν,</l>
        <l n="281">ὅν ῥά τ᾽ ἔναυλος ἀποέρσῃ χειμῶνι περῶντα.</l>
        <l n="282">ὣς φάτο, τῷ δὲ μάλ᾽ ὦκα Ποσειδάων καὶ Ἀθήνη</l>
        <l n="283">στήτην ἐγγὺς ἰόντε, δέμας δ᾽ ἄνδρεσσιν ἐΐκτην,</l>
        <l n="284">χειρὶ δὲ χεῖρα λαβόντες ἐπιστώσαντ᾽ ἐπέεσσι.</l>
        <l n="285">τοῖσι δὲ μύθων ἦρχε Ποσειδάων ἐνοσίχθων:</l>
        <l n="286">Πηλεΐδη μήτ᾽ ἄρ τι λίην τρέε μήτέ τι τάρβει:</l>
        <l n="287">τοίω γάρ τοι νῶϊ θεῶν ἐπιταρρόθω εἰμὲν</l>
        <l n="288">Ζηνὸς ἐπαινήσαντος ἐγὼ καὶ Παλλὰς Ἀθήνη:</l>
        <l n="289">ὡς οὔ τοι ποταμῷ γε δαμήμεναι αἴσιμόν ἐστιν,</l>
        <l n="290">ἀλλ᾽ ὅδε μὲν τάχα λωφήσει, σὺ δὲ εἴσεαι αὐτός:</l>
        <l n="291">αὐτάρ τοι πυκινῶς ὑποθησόμεθ᾽ αἴ κε πίθηαι:</l>
        <l n="292">μὴ πρὶν παύειν χεῖρας ὁμοιΐου πολέμοιο</l>
        <l n="293">πρὶν κατὰ Ἰλιόφι κλυτὰ τείχεα λαὸν ἐέλσαι</l>
        <l n="294">Τρωϊκόν, ὅς κε φύγῃσι: σὺ δ᾽ Ἕκτορι θυμὸν ἀπούρας</l>
        <l n="295">ἂψ ἐπὶ νῆας ἴμεν: δίδομεν δέ τοι εὖχος ἀρέσθαι.</l>
        <l n="296">τὼ μὲν ἄρ᾽ ὣς εἰπόντε μετ᾽ ἀθανάτους ἀπεβήτην:</l>
        <l n="297">αὐτὰρ ὃ βῆ, μέγα γάρ ῥα θεῶν ὄτρυνεν ἐφετμή,</l>
        <l n="298">ἐς πεδίον: τὸ δὲ πᾶν πλῆθ᾽ ὕδατος ἐκχυμένοιο,</l>
        <l n="299">πολλὰ δὲ τεύχεα καλὰ δαὶ κταμένων αἰζηῶν</l>
        <l n="300">πλῶον καὶ νέκυες: τοῦ δ᾽ ὑψόσε γούνατ᾽ ἐπήδα</l>
        <l n="301">πρὸς ῥόον ἀΐσσοντος ἀν᾽ ἰθύν, οὐδέ μιν ἴσχεν</l>
        <l n="302">εὐρὺ ῥέων ποταμός: μέγα γὰρ σθένος ἔμβαλ᾽ Ἀθήνη.</l>
        <l n="303">οὐδὲ Σκάμανδρος ἔληγε τὸ ὃν μένος, ἀλλ᾽ ἔτι μᾶλλον</l>
        <l n="304">χώετο Πηλεΐωνι, κόρυσσε δὲ κῦμα ῥόοιο</l>
        <l n="305">ὑψόσ᾽ ἀειρόμενος, Σιμόεντι δὲ κέκλετ᾽ ἀΰσας:</l>
        <l n="306">φίλε κασίγνητε σθένος ἀνέρος ἀμφότεροί περ</l>
        <l n="307">σχῶμεν, ἐπεὶ τάχα ἄστυ μέγα Πριάμοιο ἄνακτος</l>
        <l n="308">ἐκπέρσει, Τρῶες δὲ κατὰ μόθον οὐ μενέουσιν.</l>
        <l n="309">ἀλλ᾽ ἐπάμυνε τάχιστα, καὶ ἐμπίπληθι ῥέεθρα</l>
        <l n="310">ὕδατος ἐκ πηγέων, πάντας δ᾽ ὀρόθυνον ἐναύλους,</l>
        <l n="311">ἵστη δὲ μέγα κῦμα, πολὺν δ᾽ ὀρυμαγδὸν ὄρινε</l>
        <l n="312">φιτρῶν καὶ λάων, ἵνα παύσομεν ἄγριον ἄνδρα</l>
        <l n="313">ὃς δὴ νῦν κρατέει, μέμονεν δ᾽ ὅ γε ἶσα θεοῖσι.</l>
        <l n="314">φημὶ γὰρ οὔτε βίην χραισμησέμεν οὔτέ τι εἶδος</l>
        <l n="315">οὔτε τὰ τεύχεα καλά, τά που μάλα νειόθι λίμνης</l>
        <l n="316">κείσεθ᾽ ὑπ᾽ ἰλύος κεκαλυμμένα: κὰδ δέ μιν αὐτὸν</l>
        <l n="317">εἰλύσω ψαμάθοισιν ἅλις χέραδος περιχεύας</l>
        <l n="318">μυρίον, οὐδέ οἱ ὀστέ᾽ ἐπιστήσονται Ἀχαιοὶ</l>
        <l n="319">ἀλλέξαι: τόσσην οἱ ἄσιν καθύπερθε καλύψω.</l>
        <l n="320">αὐτοῦ οἱ καὶ σῆμα τετεύξεται, οὐδέ τί μιν χρεὼ</l>
        <l n="321">ἔσται τυμβοχόης, ὅτε μιν θάπτωσιν Ἀχαιοί.</l>
        <l n="322">ἦ, καὶ ἐπῶρτ᾽ Ἀχιλῆϊ κυκώμενος ὑψόσε θύων</l>
        <l n="323">μορμύρων ἀφρῷ τε καὶ αἵματι καὶ νεκύεσσι.</l>
        <l n="324">πορφύρεον δ᾽ ἄρα κῦμα διιπετέος ποταμοῖο</l>
        <l n="325">ἵστατ᾽ ἀειρόμενον, κατὰ δ᾽ ᾕρεε Πηλεΐωνα:</l>
        <l n="326">Ἥρη δὲ μέγ᾽ ἄϋσε περιδείσασ᾽ Ἀχιλῆϊ</l>
        <l n="327">μή μιν ἀποέρσειε μέγας ποταμὸς βαθυδίνης,</l>
        <l n="328">αὐτίκα δ᾽ Ἥφαιστον προσεφώνεεν ὃν φίλον υἱόν:</l>
        <l n="329">ὄρσεο κυλλοπόδιον ἐμὸν τέκος: ἄντα σέθεν γὰρ</l>
        <l n="330">Ξάνθον δινήεντα μάχῃ ἠΐσκομεν εἶναι:</l>
        <l n="331">ἀλλ᾽ ἐπάμυνε τάχιστα, πιφαύσκεο δὲ φλόγα πολλήν.</l>
        <l n="332">αὐτὰρ ἐγὼ Ζεφύροιο καὶ ἀργεστᾶο Νότοιο</l>
        <l n="333">εἴσομαι ἐξ ἁλόθεν χαλεπὴν ὄρσουσα θύελλαν,</l>
        <l n="334">ἥ κεν ἀπὸ Τρώων κεφαλὰς καὶ τεύχεα κήαι</l>
        <l n="335">φλέγμα κακὸν φορέουσα: σὺ δὲ Ξάνθοιο παρ᾽ ὄχθας</l>
        <l n="336">δένδρεα καῖ᾽, ἐν δ᾽ αὐτὸν ἵει πυρί: μὴ δέ σε πάμπαν</l>
        <l n="337">μειλιχίοις ἐπέεσσιν ἀποτρεπέτω καὶ ἀρειῇ:</l>
        <l n="338">μὴ δὲ πρὶν ἀπόπαυε τεὸν μένος, ἀλλ᾽ ὁπότ᾽ ἂν δὴ</l>
        <l n="339">φθέγξομ᾽ ἐγὼν ἰάχουσα, τότε σχεῖν ἀκάματον πῦρ.</l>
        <l n="340">ὣς ἔφαθ᾽, Ἥφαιστος δὲ τιτύσκετο θεσπιδαὲς πῦρ.</l>
        <l n="341">πρῶτα μὲν ἐν πεδίῳ πῦρ δαίετο, καῖε δὲ νεκροὺς</l>
        <l n="342">πολλούς, οἵ ῥα κατ᾽ αὐτὸν ἅλις ἔσαν, οὓς κτάν᾽ Ἀχιλλεύς:</l>
        <l n="343">πᾶν δ᾽ ἐξηράνθη πεδίον, σχέτο δ᾽ ἀγλαὸν ὕδωρ.</l>
        <l n="344">ὡς δ᾽ ὅτ᾽ ὀπωρινὸς Βορέης νεοαρδέ᾽ ἀλωὴν</l>
        <l n="345">αἶψ᾽ ἀγξηράνῃ: χαίρει δέ μιν ὅς τις ἐθείρῃ:</l>
        <l n="346">ὣς ἐξηράνθη πεδίον πᾶν, κὰδ δ᾽ ἄρα νεκροὺς</l>
        <l n="347">κῆεν: ὃ δ᾽ ἐς ποταμὸν τρέψε φλόγα παμφανόωσαν.</l>
        <l n="348">καίοντο πτελέαι τε καὶ ἰτέαι ἠδὲ μυρῖκαι,</l>
        <l n="349">καίετο δὲ λωτός τε ἰδὲ θρύον ἠδὲ κύπειρον,</l>
        <l n="350">τὰ περὶ καλὰ ῥέεθρα ἅλις ποταμοῖο πεφύκει:</l>
        <l n="351">τείροντ᾽ ἐγχέλυές τε καὶ ἰχθύες οἳ κατὰ δίνας,</l>
        <l n="352">οἳ κατὰ καλὰ ῥέεθρα κυβίστων ἔνθα καὶ ἔνθα</l>
        <l n="353">πνοιῇ τειρόμενοι πολυμήτιος Ἡφαίστοιο.</l>
        <l n="354">καίετο δ᾽ ἲς ποταμοῖο ἔπος τ᾽ ἔφατ᾽ ἔκ τ᾽ ὀνόμαζεν:</l>
        <l n="355">Ἥφαιστ᾽, οὔ τις σοί γε θεῶν δύνατ᾽ ἀντιφερίζειν,</l>
        <l n="356">οὐδ᾽ ἂν ἐγὼ σοί γ᾽ ὧδε πυρὶ φλεγέθοντι μαχοίμην.</l>
        <l n="357">λῆγ᾽ ἔριδος, Τρῶας δὲ καὶ αὐτίκα δῖος Ἀχιλλεὺς</l>
        <l n="358">ἄστεος ἐξελάσειε: τί μοι ἔριδος καὶ ἀρωγῆς;</l>
        <l n="359">φῆ πυρὶ καιόμενος, ἀνὰ δ᾽ ἔφλυε καλὰ ῥέεθρα.</l>
        <l n="360">ὡς δὲ λέβης ζεῖ ἔνδον ἐπειγόμενος πυρὶ πολλῷ</l>
        <l n="361">κνίσην μελδόμενος ἁπαλοτρεφέος σιάλοιο</l>
        <l n="362">πάντοθεν ἀμβολάδην, ὑπὸ δὲ ξύλα κάγκανα κεῖται,</l>
        <l n="363">ὣς τοῦ καλὰ ῥέεθρα πυρὶ φλέγετο, ζέε δ᾽ ὕδωρ:</l>
        <l n="364">οὐδ᾽ ἔθελε προρέειν, ἀλλ᾽ ἴσχετο: τεῖρε δ᾽ ἀϋτμὴ</l>
        <l n="365">Ἡφαίστοιο βίηφι πολύφρονος. αὐτὰρ ὅ γ᾽ Ἥρην</l>
        <l n="366">πολλὰ λισσόμενος ἔπεα πτερόεντα προσηύδα:</l>
        <l n="367">Ἥρη τίπτε σὸς υἱὸς ἐμὸν ῥόον ἔχραε κήδειν</l>
        <l n="368">ἐξ ἄλλων; οὐ μέν τοι ἐγὼ τόσον αἴτιός εἰμι</l>
        <l n="369">ὅσσον οἱ ἄλλοι πάντες, ὅσοι Τρώεσσιν ἀρωγοί.</l>
        <l n="370">ἀλλ᾽ ἤτοι μὲν ἐγὼν ἀποπαύσομαι εἰ σὺ κελεύεις,</l>
        <l n="371">παυέσθω δὲ καὶ οὗτος: ἐγὼ δ᾽ ἐπὶ καὶ τόδ᾽ ὀμοῦμαι,</l>
        <l n="372">μή ποτ᾽ ἐπὶ Τρώεσσιν ἀλεξήσειν κακὸν ἦμαρ,</l>
        <l n="373">μὴ δ᾽ ὁπότ᾽ ἂν Τροίη μαλερῷ πυρὶ πᾶσα δάηται</l>
        <l n="374">καιομένη, καίωσι δ᾽ ἀρήϊοι υἷες Ἀχαιῶν.</l>
        <l n="375">αὐτὰρ ἐπεὶ τό γ᾽ ἄκουσε θεὰ λευκώλενος Ἥρη,</l>
        <l n="376">αὐτίκ᾽ ἄρ᾽ Ἥφαιστον προσεφώνεεν ὃν φίλον υἱόν:</l>
        <l n="377">Ἥφαιστε σχέο τέκνον ἀγακλεές: οὐ γὰρ ἔοικεν</l>
        <l n="378">ἀθάνατον θεὸν ὧδε βροτῶν ἕνεκα στυφελίζειν.</l>
        <l n="379">ὣς ἔφαθ᾽, Ἥφαιστος δὲ κατέσβεσε θεσπιδαὲς πῦρ,</l>
        <l n="380">ἄψορρον δ᾽ ἄρα κῦμα κατέσσυτο καλὰ ῥέεθρα.</l>
        <l n="381">αὐτὰρ ἐπεὶ Ξάνθοιο δάμη μένος, οἳ μὲν ἔπειτα</l>
        <l n="382">παυσάσθην, Ἥρη γὰρ ἐρύκακε χωομένη περ:</l>
        <l n="383">ἐν δ᾽ ἄλλοισι θεοῖσιν ἔρις πέσε βεβριθυῖα</l>
        <l n="384">ἀργαλέη, δίχα δέ σφιν ἐνὶ φρεσὶ θυμὸς ἄητο:</l>
        <l n="385">σὺν δ᾽ ἔπεσον μεγάλῳ πατάγῳ, βράχε δ᾽ εὐρεῖα χθών,</l>
        <l n="386">ἀμφὶ δὲ σάλπιγξεν μέγας οὐρανός. ἄϊε δὲ Ζεὺς</l>
        <l n="387">ἥμενος Οὐλύμπῳ: ἐγέλασσε δέ οἱ φίλον ἦτορ</l>
        <l n="388">γηθοσύνῃ, ὅθ᾽ ὁρᾶτο θεοὺς ἔριδι ξυνιόντας.</l>
        <l n="389">ἔνθ᾽ οἵ γ᾽ οὐκέτι δηρὸν ἀφέστασαν: ἦρχε γὰρ Ἄρης</l>
        <l n="390">ῥινοτόρος, καὶ πρῶτος Ἀθηναίῃ ἐπόρουσε</l>
        <l n="391">χάλκεον ἔγχος ἔχων, καὶ ὀνείδειον φάτο μῦθον:</l>
        <l n="392">τίπτ᾽ αὖτ᾽ ὦ κυνάμυια θεοὺς ἔριδι ξυνελαύνεις</l>
        <l n="393">θάρσος ἄητον ἔχουσα, μέγας δέ σε θυμὸς ἀνῆκεν;</l>
        <l n="394">ἦ οὐ μέμνῃ ὅτε Τυδεΐδην Διομήδε᾽ ἀνῆκας</l>
        <l n="395">οὐτάμεναι, αὐτὴ δὲ πανόψιον ἔγχος ἑλοῦσα</l>
        <l n="396">ἰθὺς ἐμεῦ ὦσας, διὰ δὲ χρόα καλὸν ἔδαψας;</l>
        <l n="397">τώ σ᾽ αὖ νῦν ὀΐω ἀποτισέμεν ὅσσα ἔοργας.</l>
        <l n="398">ὣς εἰπὼν οὔτησε κατ᾽ αἰγίδα θυσσανόεσσαν</l>
        <l n="399">σμερδαλέην, ἣν οὐδὲ Διὸς δάμνησι κεραυνός:</l>
        <l n="400">τῇ μιν Ἄρης οὔτησε μιαιφόνος ἔγχεϊ μακρῷ.</l>
        <l n="401">ἣ δ᾽ ἀναχασσαμένη λίθον εἵλετο χειρὶ παχείῃ</l>
        <l n="402">κείμενον ἐν πεδίῳ μέλανα τρηχύν τε μέγαν τε,</l>
        <l n="403">τόν ῥ᾽ ἄνδρες πρότεροι θέσαν ἔμμεναι οὖρον ἀρούρης:</l>
        <l n="404">τῷ βάλε θοῦρον Ἄρηα κατ᾽ αὐχένα, λῦσε δὲ γυῖα.</l>
        <l n="405">ἑπτὰ δ᾽ ἐπέσχε πέλεθρα πεσών, ἐκόνισε δὲ χαίτας,</l>
        <l n="406">τεύχεά τ᾽ ἀμφαράβησε: γέλασσε δὲ Παλλὰς Ἀθήνη,</l>
        <l n="407">καί οἱ ἐπευχομένη ἔπεα πτερόεντα προσηύδα:</l>
        <l n="408">νηπύτι᾽ οὐδέ νύ πώ περ ἐπεφράσω ὅσσον ἀρείων</l>
        <l n="409">εὔχομ᾽ ἐγὼν ἔμεναι, ὅτι μοι μένος ἰσοφαρίζεις.</l>
        <l n="410">οὕτω κεν τῆς μητρὸς ἐρινύας ἐξαποτίνοις,</l>
        <l n="411">ἥ τοι χωομένη κακὰ μήδεται οὕνεκ᾽ Ἀχαιοὺς</l>
        <l n="412">κάλλιπες, αὐτὰρ Τρωσὶν ὑπερφιάλοισιν ἀμύνεις.</l>
        <l n="413">ὣς ἄρα φωνήσασα πάλιν τρέπεν ὄσσε φαεινώ:</l>
        <l n="414">τὸν δ᾽ ἄγε χειρὸς ἑλοῦσα Διὸς θυγάτηρ Ἀφροδίτη</l>
        <l n="415">πυκνὰ μάλα στενάχοντα: μόγις δ᾽ ἐσαγείρετο θυμόν.</l>
        <l n="416">τὴν δ᾽ ὡς οὖν ἐνόησε θεὰ λευκώλενος Ἥρη,</l>
        <l n="417">αὐτίκ᾽ Ἀθηναίην ἔπεα πτερόεντα προσηύδα:</l>
        <l n="418">ὢ πόποι αἰγιόχοιο Διὸς τέκος Ἀτρυτώνη</l>
        <l n="419">καὶ δ᾽ αὖθ᾽ ἡ κυνάμυια ἄγει βροτολοιγὸν Ἄρηα</l>
        <l n="420">δηΐου ἐκ πολέμοιο κατὰ κλόνον: ἀλλὰ μέτελθε.</l>
        <l n="421">ὣς φάτ᾽, Ἀθηναίη δὲ μετέσσυτο, χαῖρε δὲ θυμῷ,</l>
        <l n="422">καί ῥ᾽ ἐπιεισαμένη πρὸς στήθεα χειρὶ παχείῃ</l>
        <l n="423">ἤλασε: τῆς δ᾽ αὐτοῦ λύτο γούνατα καὶ φίλον ἦτορ.</l>
        <l n="424">τὼ μὲν ἄρ᾽ ἄμφω κεῖντο ἐπὶ χθονὶ πουλυβοτείρῃ,</l>
        <l n="425">ἣ δ᾽ ἄρ᾽ ἐπευχομένη ἔπεα πτερόεντ᾽ ἀγόρευε:</l>
        <l n="426">τοιοῦτοι νῦν πάντες ὅσοι Τρώεσσιν ἀρωγοὶ</l>
        <l n="427">εἶεν, ὅτ᾽ Ἀργείοισι μαχοίατο θωρηκτῇσιν,</l>
        <l n="428">ὧδέ τε θαρσαλέοι καὶ τλήμονες, ὡς Ἀφροδίτη</l>
        <l n="429">ἦλθεν Ἄρῃ ἐπίκουρος ἐμῷ μένει ἀντιόωσα:</l>
        <l n="430">τώ κεν δὴ πάλαι ἄμμες ἐπαυσάμεθα πτολέμοιο</l>
        <l n="431">Ἰλίου ἐκπέρσαντες ἐϋκτίμενον πτολίεθρον.</l>
        <l n="432">ὣς φάτο, μείδησεν δὲ θεὰ λευκώλενος Ἥρη.</l>
        <l n="433">αὐτὰρ Ἀπόλλωνα προσέφη κρείων ἐνοσίχθων:</l>
        <l n="434">Φοῖβε τί ἢ δὴ νῶϊ διέσταμεν; οὐδὲ ἔοικεν</l>
        <l n="435">ἀρξάντων ἑτέρων: τὸ μὲν αἴσχιον αἴ κ᾽ ἀμαχητὶ</l>
        <l n="436">ἴομεν Οὔλυμπον δὲ Διὸς ποτὶ χαλκοβατὲς δῶ.</l>
        <l n="437">ἄρχε: σὺ γὰρ γενεῆφι νεώτερος: οὐ γὰρ ἔμοιγε</l>
        <l n="438">καλόν, ἐπεὶ πρότερος γενόμην καὶ πλείονα οἶδα.</l>
        <l n="439">νηπύτι᾽ ὡς ἄνοον κραδίην ἔχες: οὐδέ νυ τῶν περ</l>
        <l n="440">μέμνηαι ὅσα δὴ πάθομεν κακὰ Ἴλιον ἀμφὶ</l>
        <l n="441">μοῦνοι νῶϊ θεῶν, ὅτ᾽ ἀγήνορι Λαομέδοντι</l>
        <l n="442">πὰρ Διὸς ἐλθόντες θητεύσαμεν εἰς ἐνιαυτὸν</l>
        <l n="443">μισθῷ ἔπι ῥητῷ: ὃ δὲ σημαίνων ἐπέτελλεν.</l>
        <l n="444">ἤτοι ἐγὼ Τρώεσσι πόλιν πέρι τεῖχος ἔδειμα</l>
        <l n="445">εὐρύ τε καὶ μάλα καλόν, ἵν᾽ ἄρρηκτος πόλις εἴη:</l>
        <l n="446">Φοῖβε σὺ δ᾽ εἰλίποδας ἕλικας βοῦς βουκολέεσκες</l>
        <l n="447">Ἴδης ἐν κνημοῖσι πολυπτύχου ὑληέσσης.</l>
        <l n="448">ἀλλ᾽ ὅτε δὴ μισθοῖο τέλος πολυγηθέες ὧραι</l>
        <l n="449">ἐξέφερον, τότε νῶϊ βιήσατο μισθὸν ἅπαντα</l>
        <l n="450">Λαομέδων ἔκπαγλος, ἀπειλήσας δ᾽ ἀπέπεμπε.</l>
        <l n="451">σὺν μὲν ὅ γ᾽ ἠπείλησε πόδας καὶ χεῖρας ὕπερθε</l>
        <l n="452">δήσειν, καὶ περάαν νήσων ἔπι τηλεδαπάων:</l>
        <l n="453">στεῦτο δ᾽ ὅ γ᾽ ἀμφοτέρων ἀπολεψέμεν οὔατα χαλκῷ.</l>
        <l n="454">νῶϊ δὲ ἄψορροι κίομεν κεκοτηότι θυμῷ</l>
        <l n="455">μισθοῦ χωόμενοι, τὸν ὑποστὰς οὐκ ἐτέλεσσε.</l>
        <l n="456">τοῦ δὴ νῦν λαοῖσι φέρεις χάριν, οὐδὲ μεθ᾽ ἡμέων</l>
        <l n="457">πειρᾷ ὥς κε Τρῶες ὑπερφίαλοι ἀπόλωνται</l>
        <l n="458">πρόχνυ κακῶς σὺν παισὶ καὶ αἰδοίῃς ἀλόχοισι</l>
        <l n="459">τὸν δ᾽ αὖτε προσέειπεν ἄναξ ἑκάεργος Ἀπόλλων:</l>
        <l n="460">ἐννοσίγαι᾽ οὐκ ἄν με σαόφρονα μυθήσαιο</l>
        <l n="461">ἔμμεναι, εἰ δὴ σοί γε βροτῶν ἕνεκα πτολεμίξω</l>
        <l n="462">δειλῶν, οἳ φύλλοισιν ἐοικότες ἄλλοτε μέν τε</l>
        <l n="463">ζαφλεγέες τελέθουσιν ἀρούρης καρπὸν ἔδοντες,</l>
        <l n="464">ἄλλοτε δὲ φθινύθουσιν ἀκήριοι. ἀλλὰ τάχιστα</l>
        <l n="465">παυώμεσθα μάχης: οἳ δ᾽ αὐτοὶ δηριαάσθων.</l>
        <l n="466">ὣς ἄρα φωνήσας πάλιν ἐτράπετ᾽: αἴδετο γάρ ῥα </l>
        <l n="467">πατροκασιγνήτοιο μιγήμεναι ἐν παλάμῃσι.</l>
        <l n="468">τὸν δὲ κασιγνήτη μάλα νείκεσε πότνια θηρῶν</l>
        <l n="469">Ἄρτεμις ἀγροτέρη, καὶ ὀνείδειον φάτο μῦθον:</l>
        <l n="470">φεύγεις δὴ ἑκάεργε, Ποσειδάωνι δὲ νίκην</l>
        <l n="471">πᾶσαν ἐπέτρεψας, μέλεον δέ οἱ εὖχος ἔδωκας:</l>
        <l n="472">νηπύτιε τί νυ τόξον ἔχεις ἀνεμώλιον αὔτως;</l>
        <l n="473">μή σευ νῦν ἔτι πατρὸς ἐνὶ μεγάροισιν ἀκούσω</l>
        <l n="474">εὐχομένου, ὡς τὸ πρὶν ἐν ἀθανάτοισι θεοῖσιν,</l>
        <l n="475">ἄντα Ποσειδάωνος ἐναντίβιον πολεμίζειν.</l>
        <l n="476">ὣς φάτο, τὴν δ᾽ οὔ τι προσέφη ἑκάεργος Ἀπόλλων,</l>
        <l n="477">ἀλλὰ χολωσαμένη Διὸς αἰδοίη παράκοιτις</l>
        <l n="478">νείκεσεν ἰοχέαιραν ὀνειδείοις ἐπέεσσι:</l>
        <l n="479">πῶς δὲ σὺ νῦν μέμονας κύον ἀδεὲς ἀντί᾽ ἐμεῖο</l>
        <l n="480">στήσεσθαι; χαλεπή τοι ἐγὼ μένος ἀντιφέρεσθαι</l>
        <l n="481">τοξοφόρῳ περ ἐούσῃ, ἐπεὶ σὲ λέοντα γυναιξὶ</l>
        <l n="482">Ζεὺς θῆκεν, καὶ ἔδωκε κατακτάμεν ἥν κ᾽ ἐθέλῃσθα.</l>
        <l n="483">ἤτοι βέλτερόν ἐστι κατ᾽ οὔρεα θῆρας ἐναίρειν</l>
        <l n="484">ἀγροτέρας τ᾽ ἐλάφους ἢ κρείσσοσιν ἶφι μάχεσθαι.</l>
        <l n="485">εἰ δ᾽ ἐθέλεις πολέμοιο δαήμεναι, ὄφρ᾽ ἐῢ εἰδῇς</l>
        <l n="486">ὅσσον φερτέρη εἴμ᾽, ὅτι μοι μένος ἀντιφερίζεις.</l>
        <l n="487">ἦ ῥα, καὶ ἀμφοτέρας ἐπὶ καρπῷ χεῖρας ἔμαρπτε</l>
        <l n="488">σκαιῇ, δεξιτερῇ δ᾽ ἄρ᾽ ἀπ᾽ ὤμων αἴνυτο τόξα,</l>
        <l n="489">αὐτοῖσιν δ᾽ ἄρ᾽ ἔθεινε παρ᾽ οὔατα μειδιόωσα</l>
        <l n="490">ἐντροπαλιζομένην: ταχέες δ᾽ ἔκπιπτον ὀϊστοί.</l>
        <l n="491">δακρυόεσσα δ᾽ ὕπαιθα θεὰ φύγεν ὥς τε πέλεια,</l>
        <l n="492">ἥ ῥά θ᾽ ὑπ᾽ ἴρηκος κοίλην εἰσέπτατο πέτρην</l>
        <l n="493">χηραμόν: οὐδ᾽ ἄρα τῇ γε ἁλώμεναι αἴσιμον ἦεν:</l>
        <l n="494">ὣς ἣ δακρυόεσσα φύγεν, λίπε δ᾽ αὐτόθι τόξα.</l>
        <l n="495">Λητὼ δὲ προσέειπε διάκτορος ἀργεϊφόντης:</l>
        <l n="496">Λητοῖ ἐγὼ δέ τοι οὔ τι μαχήσομαι: ἀργαλέον δὲ</l>
        <l n="497">πληκτίζεσθ᾽ ἀλόχοισι Διὸς νεφεληγερέταο:</l>
        <l n="498">ἀλλὰ μάλα πρόφρασσα μετ᾽ ἀθανάτοισι θεοῖσιν</l>
        <l n="499">εὔχεσθαι ἐμὲ νικῆσαι κρατερῆφι βίηφιν.</l>
        <l n="500">ὣς ἄρ᾽ ἔφη, Λητὼ δὲ συναίνυτο καμπύλα τόξα</l>
        <l n="501">πεπτεῶτ᾽ ἄλλυδις ἄλλα μετὰ στροφάλιγγι κονίης.</l>
        <l n="502">ἣ μὲν τόξα λαβοῦσα πάλιν κίε θυγατέρος ἧς:</l>
        <l n="503">ἣ δ᾽ ἄρ᾽ Ὄλυμπον ἵκανε Διὸς ποτὶ χαλκοβατὲς δῶ,</l>
        <l n="504">δακρυόεσσα δὲ πατρὸς ἐφέζετο γούνασι κούρη,</l>
        <l n="505">ἀμφὶ δ᾽ ἄρ᾽ ἀμβρόσιος ἑανὸς τρέμε: τὴν δὲ προτὶ οἷ</l>
        <l n="506">εἷλε πατὴρ Κρονίδης, καὶ ἀνείρετο ἡδὺ γελάσσας:</l>
        <l n="507">τίς νύ σε τοιάδ᾽ ἔρεξε φίλον τέκος Οὐρανιώνων</l>
        <l n="508">μαψιδίως, ὡς εἴ τι κακὸν ῥέζουσαν ἐνωπῇ;</l>
        <l n="509">τὸν δ᾽ αὖτε προσέειπεν ἐϋστέφανος κελαδεινή:</l>
        <l n="510">σή μ᾽ ἄλοχος στυφέλιξε πάτερ λευκώλενος Ἥρη,</l>
        <l n="511">ἐξ ἧς ἀθανάτοισιν ἔρις καὶ νεῖκος ἐφῆπται.</l>
        <l n="512">ὣς οἳ μὲν τοιαῦτα πρὸς ἀλλήλους ἀγόρευον:</l>
        <l n="513">αὐτὰρ Ἀπόλλων Φοῖβος ἐδύσετο Ἴλιον ἱρήν:</l>
        <l n="514">μέμβλετο γάρ οἱ τεῖχος ἐϋδμήτοιο πόληος</l>
        <l n="515">μὴ Δαναοὶ πέρσειαν ὑπὲρ μόρον ἤματι κείνῳ.</l>
        <l n="516">οἳ δ᾽ ἄλλοι πρὸς Ὄλυμπον ἴσαν θεοὶ αἰὲν ἐόντες,</l>
        <l n="517">οἳ μὲν χωόμενοι, οἳ δὲ μέγα κυδιόωντες:</l>
        <l n="518">κὰδ δ᾽ ἷζον παρὰ πατρὶ κελαινεφεῖ: αὐτὰρ Ἀχιλλεὺς</l>
        <l n="519">Τρῶας ὁμῶς αὐτούς τ᾽ ὄλεκεν καὶ μώνυχας ἵππους.</l>
        <l n="520">ὡς δ᾽ ὅτε καπνὸς ἰὼν εἰς οὐρανὸν εὐρὺν ἵκηται</l>
        <l n="521">ἄστεος αἰθομένοιο, θεῶν δέ ἑ μῆνις ἀνῆκε,</l>
        <l n="522">πᾶσι δ᾽ ἔθηκε πόνον, πολλοῖσι δὲ κήδε᾽ ἐφῆκεν,</l>
        <l n="523">ὣς Ἀχιλεὺς Τρώεσσι πόνον καὶ κήδε᾽ ἔθηκεν.</l>
        <l n="524">ἑστήκει δ᾽ ὃ γέρων Πρίαμος θείου ἐπὶ πύργου,</l>
        <l n="525">ἐς δ᾽ ἐνόησ᾽ Ἀχιλῆα πελώριον: αὐτὰρ ὑπ᾽ αὐτοῦ</l>
        <l n="526">Τρῶες ἄφαρ κλονέοντο πεφυζότες, οὐδέ τις ἀλκὴ</l>
        <l n="527">γίγνεθ᾽: ὃ δ᾽ οἰμώξας ἀπὸ πύργου βαῖνε χαμᾶζε</l>
        <l n="528">ὀτρύνων παρὰ τεῖχος ἀγακλειτοὺς πυλαωρούς:</l>
        <l n="529">πεπταμένας ἐν χερσὶ πύλας ἔχετ᾽ εἰς ὅ κε λαοὶ</l>
        <l n="530">ἔλθωσι προτὶ ἄστυ πεφυζότες: ἦ γὰρ Ἀχιλλεὺς</l>
        <l n="531">ἐγγὺς ὅδε κλονέων: νῦν οἴω λοίγι᾽ ἔσεσθαι.</l>
        <l n="532">αὐτὰρ ἐπεί κ᾽ ἐς τεῖχος ἀναπνεύσωσιν ἀλέντες,</l>
        <l n="533">αὖτις ἐπανθέμεναι σανίδας πυκινῶς ἀραρυίας:</l>
        <l n="534">δείδια γὰρ μὴ οὖλος ἀνὴρ ἐς τεῖχος ἅληται.</l>
        <l n="535">ὣς ἔφαθ᾽, οἳ δ᾽ ἄνεσάν τε πύλας καὶ ἀπῶσαν ὀχῆας:</l>
        <l n="536">αἳ δὲ πετασθεῖσαι τεῦξαν φάος: αὐτὰρ Ἀπόλλων</l>
        <l n="537">ἀντίος ἐξέθορε Τρώων ἵνα λοιγὸν ἀλάλκοι.</l>
        <l n="538">οἳ δ᾽ ἰθὺς πόλιος καὶ τείχεος ὑψηλοῖο</l>
        <l n="539">δίψῃ καρχαλέοι κεκονιμένοι ἐκ πεδίοιο</l>
        <l n="540">φεῦγον: ὃ δὲ σφεδανὸν ἔφεπ᾽ ἔγχεϊ, λύσσα δέ οἱ κῆρ</l>
        <l n="541">αἰὲν ἔχε κρατερή, μενέαινε δὲ κῦδος ἀρέσθαι.</l>
        <l n="542">ἔνθά κεν ὑψίπυλον Τροίην ἕλον υἷες Ἀχαιῶν,</l>
        <l n="543">εἰ μὴ Ἀπόλλων Φοῖβος Ἀγήνορα δῖον ἀνῆκε</l>
        <l n="544">φῶτ᾽ Ἀντήνορος υἱὸν ἀμύμονά τε κρατερόν τε.</l>
        <l n="545">ἐν μέν οἱ κραδίῃ θάρσος βάλε, πὰρ δέ οἱ αὐτὸς</l>
        <l n="546">ἔστη, ὅπως θανάτοιο βαρείας χεῖρας ἀλάλκοι</l>
        <l n="547">φηγῷ κεκλιμένος: κεκάλυπτο δ᾽ ἄρ᾽ ἠέρι πολλῇ.</l>
        <l n="548">αὐτὰρ ὅ γ᾽ ὡς ἐνόησεν Ἀχιλλῆα πτολίπορθον</l>
        <l n="549">ἔστη, πολλὰ δέ οἱ κραδίη πόρφυρε μένοντι:</l>
        <l n="550">ὀχθήσας δ᾽ ἄρα εἶπε πρὸς ὃν μεγαλήτορα θυμόν:</l>
        <l n="551">ὤ μοι ἐγών: εἰ μέν κεν ὑπὸ κρατεροῦ Ἀχιλῆος</l>
        <l n="552">φεύγω, τῇ περ οἱ ἄλλοι ἀτυζόμενοι κλονέονται,</l>
        <l n="553">αἱρήσει με καὶ ὧς, καὶ ἀνάλκιδα δειροτομήσει.</l>
        <l n="554">εἰ δ᾽ ἂν ἐγὼ τούτους μὲν ὑποκλονέεσθαι ἐάσω</l>
        <l n="555">Πηλεΐδῃ Ἀχιλῆϊ, ποσὶν δ᾽ ἀπὸ τείχεος ἄλλῃ</l>
        <l n="556">φεύγω πρὸς πεδίον Ἰλήϊον, ὄφρ᾽ ἂν ἵκωμαι</l>
        <l n="557">Ἴδης τε κνημοὺς κατά τε ῥωπήϊα δύω:</l>
        <l n="558">ἑσπέριος δ᾽ ἂν ἔπειτα λοεσσάμενος ποταμοῖο</l>
        <l n="559">ἱδρῶ ἀποψυχθεὶς προτὶ Ἴλιον ἀπονεοίμην:</l>
        <l n="560">ἀλλὰ τί ἤ μοι ταῦτα φίλος διελέξατο θυμός;</l>
        <l n="561">μή μ᾽ ἀπαειρόμενον πόλιος πεδίον δὲ νοήσῃ</l>
        <l n="562">καί με μεταΐξας μάρψῃ ταχέεσσι πόδεσσιν.</l>
        <l n="563">οὐκέτ᾽ ἔπειτ᾽ ἔσται θάνατον καὶ κῆρας ἀλύξαι:</l>
        <l n="564">λίην γὰρ κρατερὸς περὶ πάντων ἔστ᾽ ἀνθρώπων.</l>
        <l n="565">εἰ δέ κέ οἱ προπάροιθε πόλεος κατεναντίον ἔλθω:</l>
        <l n="566">καὶ γάρ θην τούτῳ τρωτὸς χρὼς ὀξέϊ χαλκῷ,</l>
        <l n="567">ἐν δὲ ἴα ψυχή, θνητὸν δέ ἕ φασ᾽ ἄνθρωποι</l>
        <l n="568">ἔμμεναι: αὐτάρ οἱ Κρονίδης Ζεὺς κῦδος ὀπάζει.</l>
        <l n="569">ὣς εἰπὼν Ἀχιλῆα ἀλεὶς μένεν, ἐν δέ οἱ ἦτορ</l>
        <l n="570">ἄλκιμον ὁρμᾶτο πτολεμίζειν ἠδὲ μάχεσθαι.</l>
        <l n="571">ἠΰτε πάρδαλις εἶσι βαθείης ἐκ ξυλόχοιο</l>
        <l n="572">ἀνδρὸς θηρητῆρος ἐναντίον, οὐδέ τι θυμῷ</l>
        <l n="573">ταρβεῖ οὐδὲ φοβεῖται, ἐπεί κεν ὑλαγμὸν ἀκούσῃ:</l>
        <l n="574">εἴ περ γὰρ φθάμενός μιν ἢ οὐτάσῃ ἠὲ βάλῃσιν,</l>
        <l n="575">ἀλλά τε καὶ περὶ δουρὶ πεπαρμένη οὐκ ἀπολήγει</l>
        <l n="576">ἀλκῆς, πρίν γ᾽ ἠὲ ξυμβλήμεναι ἠὲ δαμῆναι:</l>
        <l n="577">ὣς Ἀντήνορος υἱὸς ἀγαυοῦ δῖος Ἀγήνωρ</l>
        <l n="578">οὐκ ἔθελεν φεύγειν, πρὶν πειρήσαιτ᾽ Ἀχιλῆος.</l>
        <l n="579">ἀλλ᾽ ὅ γ᾽ ἄρ᾽ ἀσπίδα μὲν πρόσθ᾽ ἔσχετο πάντοσ᾽ ἐΐσην,</l>
        <l n="580">ἐγχείῃ δ᾽ αὐτοῖο τιτύσκετο, καὶ μέγ᾽ ἀΰτει:</l>
        <l n="581">ἦ δή που μάλ᾽ ἔολπας ἐνὶ φρεσὶ φαίδιμ᾽ Ἀχιλλεῦ</l>
        <l n="582">ἤματι τῷδε πόλιν πέρσειν Τρώων ἀγερώχων</l>
        <l n="583">νηπύτι᾽: ἦ τ᾽ ἔτι πολλὰ τετεύξεται ἄλγε᾽ ἐπ᾽ αὐτῇ.</l>
        <l n="584">ἐν γάρ οἱ πολέες τε καὶ ἄλκιμοι ἀνέρες εἰμέν,</l>
        <l n="585">οἳ καὶ πρόσθε φίλων τοκέων ἀλόχων τε καὶ υἱῶν</l>
        <l n="586">Ἴλιον εἰρυόμεσθα: σὺ δ᾽ ἐνθάδε πότμον ἐφέψεις</l>
        <l n="587">ὧδ᾽ ἔκπαγλος ἐὼν καὶ θαρσαλέος πολεμιστής.</l>
        <l n="588">ἦ ῥα, καὶ ὀξὺν ἄκοντα βαρείης χειρὸς ἀφῆκε,</l>
        <l n="589">καί ῥ᾽ ἔβαλε κνήμην ὑπὸ γούνατος οὐδ᾽ ἀφάμαρτεν.</l>
        <l n="590">ἀμφὶ δέ οἱ κνημὶς νεοτεύκτου κασσιτέροιο</l>
        <l n="591">σμερδαλέον κονάβησε: πάλιν δ᾽ ἀπὸ χαλκὸς ὄρουσε</l>
        <l n="592">βλημένου, οὐδ᾽ ἐπέρησε, θεοῦ δ᾽ ἠρύκακε δῶρα.</l>
        <l n="593">Πηλεΐδης δ᾽ ὁρμήσατ᾽ Ἀγήνορος ἀντιθέοιο</l>
        <l n="594">δεύτερος: οὐδ᾽ ἔτ᾽ ἔασεν Ἀπόλλων κῦδος ἀρέσθαι,</l>
        <l n="595">ἀλλά μιν ἐξήρπαξε, κάλυψε δ᾽ ἄρ᾽ ἠέρι πολλῇ,</l>
        <l n="596">ἡσύχιον δ᾽ ἄρα μιν πολέμου ἔκπεμπε νέεσθαι.</l>
        <l n="597">αὐτὰρ ὃ Πηλεΐωνα δόλῳ ἀποέργαθε λαοῦ:</l>
        <l n="598">αὐτῷ γὰρ ἑκάεργος Ἀγήνορι πάντα ἐοικὼς</l>
        <l n="599">ἔστη πρόσθε ποδῶν, ὃ δ᾽ ἐπέσσυτο ποσσὶ διώκειν:</l>
        <l n="600">εἷος ὃ τὸν πεδίοιο διώκετο πυροφόροιο</l>
        <l n="601">τρέψας πὰρ ποταμὸν βαθυδινήεντα Σκάμανδρον</l>
        <l n="602">τυτθὸν ὑπεκπροθέοντα: δόλῳ δ᾽ ἄρ᾽ ἔθελγεν Ἀπόλλων</l>
        <l n="603">ὡς αἰεὶ ἔλποιτο κιχήσεσθαι ποσὶν οἷσι:</l>
        <l n="604">τόφρ᾽ ἄλλοι Τρῶες πεφοβημένοι ἦλθον ὁμίλῳ</l>
        <l n="605">ἀσπάσιοι προτὶ ἄστυ, πόλις δ᾽ ἔμπλητο ἀλέντων.</l>
        <l n="606">οὐδ᾽ ἄρα τοί γ᾽ ἔτλαν πόλιος καὶ τείχεος ἐκτὸς</l>
        <l n="607">μεῖναι ἔτ᾽ ἀλλήλους, καὶ γνώμεναι ὅς τε πεφεύγοι</l>
        <l n="608">ὅς τ᾽ ἔθαν᾽ ἐν πολέμῳ: ἀλλ᾽ ἐσσυμένως ἐσέχυντο</l>
        <l n="609">ἐς πόλιν, ὅν τινα τῶν γε πόδες καὶ γοῦνα σαώσαι.</l>
      </div>
    </body>
  </text>
</TEI>
